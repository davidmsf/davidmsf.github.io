---
layout: post
title: "Layout Components"
subtitle: "SPA: React design pattern"
date: 2023-10-16 4:45:13 -0400
background: "/img/posts/reactcode.png"
---

<p>
  Layoutkomponenter er en nem måde at arrangere andre komponenter i React på. De
  fungerer som strukturelle skabeloner, du kan bruge til at organisere og vise
  andre komponenter eller html-elementer på en struktureret måde. Jeg fulgte en
  video-tutorial, hvor det blev forklaret om og hvordan man implementerer
  layoutkomponenter. Videoen viser, hvordan man laver et “split screen”
  komponent, der opdeler indholdet i to moduler, venstre og højre. Indholdet
  tilføjes gennem properties, som indsættes i hvert deres modul. Når man
  anvender splitscreen-komponenten, tilføjer man venstre og højre indhold som
  children React-elementer. Sådanne almindelige layouts som layoutkomponenter
  ofte er, såsom splitscreen-komponenten, kan genanvendes flere steder i koden.
  Layout components fremmer modularitet ved at inkapsulere layoutet i separate
  komponenter og styrker også 'separation of concerns', fordi man adskiller
  layoutet i et dokument for sig selv. Styling kan tilføjes direkte til
  komponenter, ved hjælp af et bibliotek kaldet "styled-components", som gør det
  muligt at skrive CSS direkte i komponentens koden. Dog er separation of
  concerns mht. css og styled-components bedre med den traditionelle tilgang,
  hvor man har css i et dokument for sig selv.
</p>
<p>
  Efter at have set videoen implementerede jeg, som det blev vist, et
  splitscreen layoutkomponent. Jeg foretog dog nogle tilpasninger for bedre at
  matche mit eget brugstilfælde. Som man kan se på billedet, bliver indholdet
  passeret til splitscreen-layoutet som properties:
</p>
<img src="/img/posts/splitscreencomponent.png" style="max-width: 100%" />
<p>
  Komponenten gør det muligt at vise indhold side om side i to "paneler": et
  venstre (LeftPane) og et højre (RightPane). I denne kode forventer
  SplitScreen-komponenten to ReactElements: et til venstre- og højre panel.
  Styled.div betyder, at man opretter et HTML div-element med CSS-egenskaber.
  Jeg gjorde det også muligt at tilføje eksterne CSS-klasser, da jeg ønskede at
  tilpasse splitscreen-CSS'en specifikt til, hvor komponenten blev brugt. Dette
  kunne dog også gøres i selve komponenten, med en property parameter der
  angiver hvilken styling komponenten skal have. Begge tilgange er valide.
</p>
<p>
  Der blev desuden vist, hvordan man kan lave en Modal som en layoutkomponent.
  Logikken bag denne modals synlighed er inkapsuleret i selve komponenten. Jeg
  bruger ikke denne metode i øjeblikket ved min modal komponent, dens synlighed
  bliver istedet kontrolleret af dens parent. Min modal komponent siges at være
  "controlled", mens den version der blev vist i video-tutoriallen er
  "uncontrolled". Dette er noget jeg kommer nærmere i en af de næste blogindlæg.
</p>
<p>
  Kilde: Layout Components | React Design Pattern -2 -
  https://www.youtube.com/watch?v=wz5pgCWiqM4&t=2120s&ab_channel=CodingWithMr.M
</p>
