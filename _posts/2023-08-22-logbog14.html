---
layout: post
title: "Logbog 14 - AI/ML Guild-gruppemøde"
subtitle: "Logbog: Guild-gruppemøde 24/10/2023"
date: 2023-10-24 4:45:13 -0400
background: "/img/posts/journal2.avif"
---

<p>
  Vi havde ML guild-gruppemøde, hvor vi diskuterede, hvor langt vi i Guild'en er
  kommet med vores AI/ML valgfag. Der var en, der fortalte, at han var begyndt
  at kigge på neurale netværk, men at det var lidt uoverskueligt at finde gode
  ressourcer, nok også fordi der er så mange muligheder. Jeg foreslog den
  YouTube tutorial og bog "Neural Networks from Scratch in Python", som jeg
  havde støttet mig mest op ad i dette forløb. Jeg havde også linket til dem
  tidligere i vores AI/ML guild teams chat og Google Docs dokument. Jeg bruger
  på nuværende tidspunkt koden fra den førnævnte tutorial og bog. Jeg er dog
  også selv ved at finde andre ressourcer, fordi det altid er lærerigt at forstå
  materialet fra flere forskellige vinkler.
</p>
<p>
  Med hensyn til min egen progression fortalte jeg, at det gik okay. Jeg har
  lavet en "proof of concept" model med data, jeg havde genereret selv. Jeg
  fortalte, at jeg vil begynde at kigge på biblioteker til neurale
  netværk/machine learning, som jeg vil danne mig et overblik over og skifte
  over til. Der findes en del forskellige biblioteker, som man kan bruge til at
  træne sin model, bl.a. PyTorch, TensorFlow, og Keras, som er inkluderet i
  TensorFlow. Jeg regner med at se videoer og læse om bibliotekerne, så jeg kan
  træffe et oplyst valg omkring, hvilket bibliotek jeg vil bruge. Jeg vil
  undersøge fordele og ulemper i forhold til, hvad der passer bedst til
  projektet.
</p>
<p>
  Jeg vil også gerne prøve at træne netværket på data fra den virksomhed, vi
  arbejder sammen med, da jeg genererer mit eget data i øjeblikket. Som sagt
  bliver der ved den genererede data, som det neurale netværk trænes på, skabt
  en korrelation mellem de forskellige features i dataen og det lækagepunkt,
  modellen forudsiger.
</p>
<p>
  Jeg nævnte også, at jeg gerne vil arbejde med billedgenkendelse ved hjælp af
  machine learning. Dette er dog noget, jeg ikke er sikker på, om jeg har tid
  til, og om det passer inden for rammerne af projektet med Nolek. Jeg ved, at
  nogle lækagedetekteringsfirmaer har kameraer, der tager billeder ved
  lækagepunkter for at detektere en lækage, men jeg er ikke sikker på, om Nolek
  gør det. Sidst jeg talte med dem, lød det ikke som noget, de gjorde. En anden
  udfordring er at finde mange billeder relateret til lækagedetektering, hvis en
  model skal trænes på det. Jeg mener, at billedgenkendelse ville være et sjovt
  og udfordrende projekt.
</p>
<p>
  Det lød til, at de andre i guild-gruppemødet var kommet forholdsvist langt med
  deres projekter, hvilket er godt at høre. Vi er nu også lidt over halvvejs i
  forløbet med vores projekter dette semester, så det er også nu, vi skal
  begynde at tænke på, hvordan forløbet og vores projekter skal afsluttes.
</p>
<p>
  Der blev også husket på fra læren at det er vigtigt at dokumentere ens
  fremskridt og reflektere om disse. Jeg har skrevet en del mere om teori
  omkring AI/ML end mit SPA valgfag, hvor jeg nu er begyndt at fokusere mere på
  dette. Jeg har dog brugt lige så meget tid på det praktiske arbejde fra begge
  valgfag, så på den måde har jeg holdt det ligeværdigt. Der blev nævnt at det
  er vigtigt at huske at spørge de andre gruppemedlemmer fra guild-gruppen hvis
  der er noget man er i tvivl om eller sidder fast med. Jeg er så heldig at jeg
  har et gruppemedlem fra min produkt gruppe som også har AI/ML som valgfag, som
  jeg kan spørge til råds, hvilket gør det nemt fordi vi begge har en dybere
  indsigt i hinandens ML projekter.
</p>
