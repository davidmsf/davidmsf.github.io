---
layout: post
title: "Logbog 27 - gruppemøde og progression med projektet"
subtitle: "Logbog: Gruppemøde"
date: 2023-11-22 4:45:13 -0400
background: "/img/posts/logbog.png"
---

<p>
  Vi havde gruppemøde i dag. Gruppemedlemmet, der står for at lave en
  sikkerhedsproxy, som skal finde sikkerhedstrusler i anmodningerne, havde gjort
  det andet gruppemedlems kode, med API-gateway og mikroservices med databaser,
  klar til at modtage kald fra proxyen. API-gatewayen var blevet lavet til et
  nyt Docker-billede, som de fik lagt op på serveren. Proxyen har en 'privat og
  offentlig nøgle'. Den signerer så anmodningen med sin private nøgle, og
  anmodningen samt proxyens offentlige nøgle bliver sendt til API-gatewayen. Når
  API-gatewayen modtager anmodningen, bruger den proxyens offentlige nøgle til
  at verificere signaturen. Hvis signaturen kan verificeres med den offentlige
  nøgle, betyder det, at anmodningen utvivlsomt er kommet fra proxyen og ikke er
  blevet ændret undervejs. Men jeg må indrømme, at jeg ikke har fordybet mig i
  dette område, så min forståelse er på et meget grundlæggende niveau, og består
  kun af det jeg er blevet fortalt af de andre gruppemedlemmer...
</p>
<p>
  Jeg snakkede også med gruppen om at få min Flask API til machine learning lagt
  op på serveren. Jeg havde lidt problemer med at bygge API'en til et
  Docker-billede, mere specifikt var det nogle afhængigheder til API'en, som
  manglede og var den forkerte version af. Dog fik jeg rettet dette og fik den
  bygget til et Docker-billede. Derefter lagde jeg Docker-billedet op på Docker
  Hub, hvor jeg havde lavet et repository til det. Det andet gruppemedlem
  hentede det ned på serveren og fik det lagt sammen i den Docker Swarm, som
  gruppemedlemmet havde lavet. Der var nogle problemer med at forbinde til
  API'en, da vi prøvede at teste den. Lidt efter mødet gik det op for os, at der
  var blevet konfigureret den forkerte port til API'en, hvorefter det blev
  rettet, og vi kunne tilgå den fra applikationen Postman og få forudsigelser
  fra den. Dog er der stadig lidt problemer med at lave requests til API'en fra
  React-siden, der kører i browseren. Det er det samme problem som tidligere med
  den anden API-gateway, hvor der kommer en CORS-headerfejl. Jeg er i øjeblikket
  i gang med at finde ud af, hvordan dette kan afhjælpes. Jeg skal også til at
  prøve at lægge React-webapplikationen op på serveren, dog er serveren nede
  pga. vedligeholdelse.
</p>
