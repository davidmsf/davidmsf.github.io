---
layout: post
title: "Logbog 11"
subtitle: "Logbog: Møde med Nolek og Progression med valgfag(SPA og ML)"
date: 2023-09-22 4:45:13 -0400
background: '/img/posts/journal2.avif'
---

<p>Vi havde i dag et møde med vores “product owner”, virksomheden Nolek, som vi arbejder sammen med. Vi snakkede om at vi lærer mere hvis vi spørger hinanden om hjælp, hvis vi for eksempel oplever et problem med koden. Vi fortalte at vi også holder hinanden opdateret med hvad vi hver især arbejder med, og hvilke problemstillinger vi oplever. Der bliver ofte givet råd til hindanden i vores gruppe, om hvor vi kan finde information, resourcer eller hjælp. Vi fortalte og fremviste også hvad vi havde arbejdet med i ugens løb.</p>
<p>Jeg viste til Nolek den web applikation jeg arbejder med, og fortalte hvor langt jeg var kommet i udviklingen. Jeg har i løbet af de sidste to uger begyndt at udvilke hjemmesiden, hvor jeg har fokuseret på oprettelsen af et “test objekt”. Dvs. et objekt med lækage punkter, “sniffing points”, af en bestemt type, med maskine- og serie-nummer. Jeg besluttede mig for lidt tid siden, i samråd med vores “product owner”, at det ville være interessant hvis brugeren kunne uploade et billede af testobjektet, og derefter sætte “labels” på billedet, for hvert lækagepunkt/sniffingpoint. Dette er nu udviklet, så brugeren kan klikke på billedet, hvor dette lækagepunkt så kommer på hvor brugeren har klikket. Derefter kan dette testobjekt gemmes, hvor informationerne af punkterne, specifikt koordinaterne til punktet, samt det givne navn, type, serie- og maskin-nr, bliver gemt i en CSV fil(komma separeret fil) og uploadet, midlertidigt, til google firebase. Senere skal det sendes til den API og webserver som et andet gruppemedlem står for. </p>
<img src="/img/posts/createtestobjectscreenshot.png" style="max-width: 100%"> 
<p>Med hensyn til machine learning delen af mine valgfag, er der også sket en progression. Jeg har aftalt med vores product owner Nolek, at jeg skal begynde så småt og simplet som muligt til at starte med, mht. træning af det neurale netværk, hvorefter der senere kan blive tilføjet flere kompleksiteter. Jeg har i denne uge genereret syntetisk data, med en meget simpel struktur, til at træne modellen på. Dette er gjort i python.</p>
<img src="/img/posts/generateddata1.png" style="max-width: 100%"> 
<p>Der er for hver række kun tre kolonner: temperatur, tryk og så det sniffing point hvor lækagen er opstået, som fungerer som label til at træne netværket på. Temperatur og tryk bliver produceret som tilfældige (”random”) tal i et bestemt interval. Labels for lækagepunkterne bliver oprettet med en korrelation til temperatur og tryk, så der er et bestemt mønster i hvilke omstændigheder lækagerne opstår. Dette bliver gemt som one-hot encoded struktur, hvor det punkt hvor lækagen opstår, er et et-tal, mens de andre er nul. Fx i denne one hot encoded vektor/array [1,0,0] opstår lækagen på det første punkt. </p>
<p>Mht. machine learning har jeg lænet mig meget op at en bestemt tutorial og bog, “Neural networks from Scratch”, som jeg også har brugt koden fra. Jeg genererede først 1000 rækker, hvilket jeg senere besluttede at ændre til 7000 rækker. Jeg normaliserede dataen og splittede den op i en trænings del og en validerings del. Jeg opsatte nogle lag og brugte ReLU aktivering som output for hver neuron i de “gemte” lag, og softmax aktivering til output laget. Hvilket bestod af tre neuroner/outputs, et til hvert sniffing point. Herefter prøvede jeg at træne modellen, prøvede at teste den med at få den til at give en forudsigelse ud fra en ny række. Til at starte virkede det ikke, men efter at prøve at skalere dataen anderledes, og ændre på “learning rate” kom det til at virke nogenlunde.</p>
<p>Dette er hvad jeg får på en temperatur på 27 og tryk på 8: Predicted Label: [1.8829122e-07 1.0908800e-03 9.9890888e-01] -> [0.00000018829122, 0.00109088, 0.99890888] dvs. at den er meget sikker på at det er lækagepunkt nr. 3, hvilket også er det resultat jeg gik efter</p>
<img src="/img/posts/resultmllabelprediction1.png" style="max-width: 100%"> 