---
layout: post
title: "Logbog 8"
subtitle: "Logbog: Møde med Nolek "
date: 2023-09-15 4:45:13 -0400
background: '/img/posts/journal2.avif'
---

<p>Vi havde i dag et online møde med Nolek. I starten af mødet præsenterede vi vores fælles Kanban-board, hvorefter vi forklarede, at vi i fællesskab havde oprettet en gruppekontrakt. Derefter viste hver af os, hvad vi havde arbejdet med i løbet af ugen, og hvordan det var gået. Det virkede som om, at vi alle var kommet godt videre med vores emner.</p>
<p>Jeg præsenterede det, jeg hurtigt havde udviklet i React til SPA, og forklarede, at jeg i ML-valgfaget havde lavet nogle tabeller, der beskrev, hvordan strukturen kunne se ud for de data, som machine learning-modellen skulle trænes på. De foreslog, at jeg i første omgang kun tager nogle enkelte felter/inputs med i dataen for at gøre det mindre komplekst. De anbefalede også, at jeg i stedet for at klassificere, hvilket punkt lækagen opstår, skulle fokusere på binær klassifikation, så der kun bliver forudsagt, om der opstår en lækage eller ej.</p>