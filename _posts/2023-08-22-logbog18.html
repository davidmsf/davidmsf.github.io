---
layout: post
title: "Logbog 18 - Gruppe- og Nolek møde"
subtitle: "Logbog: Gruppe- og Nolek møde"
date: 2023-11-03 4:45:13 -0400
background: "/img/posts/journal2.avif"
---

<p>
  Vi havde i dag et gruppemøde efterfulgt af et møde med Nolek. Ved gruppemødet
  snakkede vi sammen om hvordan projektet kan flettes sammen. Vi talte om hvad
  det andet gruppemedlem havde lavet, for at gøre det muligt at bruge api
  gateway’en, med flere endpoints. Jeg har måske fortalt der før, men det
  foregår ved at der bliver sendt et request til api gateway’en hvorefter
  rabbitmq consumer requestet som en microservice, data’en fra requestet bliver
  derefter fra rabbitmq indlæst som json, hvorefter det kan gemmes i en sql
  database ved hjælp af ef core i asp.net. Derefter bliver der sendt et response
  tilbage samme vej. Dette er overordnet sådan jeg har forstået strukturen og
  flow’et af data’en i backend, selvom jeg må indrømme at det til tider kan være
  lidt forvirrende da jeg ikke selv har arbejdet med dette. Jeg har dog efter
  vores møder installeret RabbitMQ og testet api og servicen til at gemme et
  testobjekt i sqldatabasen. Efter lidt trial and error, fik jeg det gemt i den
  lokale database, via et request fra programmet postman.
</p>
<p>
  Vi snakkede også om hvordan billederne fra SPA’en skal gemmes. Vi aftalte at
  jeg skal prøve at resize billederne i SPA’en, før de bliver gemt på serveren,
  i tilfælde af at det er store billeder der fylder meget og sænker
  overførselstiden.
</p>
<p>
  Der er også et andet gruppemedlem der laver en android app med samme
  funktionalitet som min SPA, dette skal vi også tage hensyn til da hans data
  højest sandsynligt også skal gemmes i databasen. Det fjerde gruppemedlem
  fortalte om progressionen i den proxy der står for sikkerheden, så der ikke
  kommer ondsindede requests igennem til api gateway’en og videre på serveren.
</p>
<p>
  Ved nolek mødet fortalte jeg at jeg havde afprøvet at træne en model på det
  genererede data med tensorflow.keras. Det er nøjagtigt det samme resultat som
  ved det andet kode uden et bibliotek, ved at den forudsiger et lækagepunkt.
  Jeg fortalte også hvad jeg havde lavet i ugens løb af tilføjelser til SPA’en.
  Jeg har tilføjet at man kan redigere et testobjekt.
</p>
