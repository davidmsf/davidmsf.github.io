---
layout: post
title: "React Tutorial for Beginners, en introduktion"
subtitle: "SPA: Basale og grundlæggende koncepter i React"
date: 2023-09-10 4:45:13 -0400
background: "/img/posts/reactcode.png"
---

<p>
  React, udviklet af Facebook, er et populært JavaScript-bibliotek til at skabe
  interaktive brugergrænseflader ved hjælp af genanvendelige komponenter.
</p>
<p>
  Med vanilla javascript kan det nemt blive uoverskueligt at arbejde med
  Document Object Model (DOM) - derfor bruger man et bibliotek som react, hvor
  man bruger komponenter, istedet for at manuelt opdatere DOM’en. Komponenter
  hjælper os med at skrive genanvendelige, modulære og bedre organiseret kode.
  Hver sektion på en hjemmeside kan blive til et komponent, fx menu eller et
  grid med flere komponenter inden i. React fokuserer kun på at bygge
  brugergrænseflader, derfor kræver det ofte yderligere biblioteker til
  funktioner som routing, HTTP-kald eller animationer.
</p>
<p>
  Der er to tools man kan bruge til at lave en react applikation: create react
  app (CRA) og vite. I denne tutorial bruger man vite. Man kan installere den i
  command promt. I denne tutorial bruges TypeScript i stedet for JavaScript.
  TypeScript hjælper med at fange fejl tidligere i udviklingsprocessen, da
  TypeScript oversættes til JavaScript ved kompilering. Derudover specifcerer
  man typerne i typescipt, når man angiver typer i TypeScript, f.eks. for
  events, funktioner, objekter osv., giver det et ekstra lag af sikkerhed mod
  type-relaterede fejl. Dette betyder, at man kan fange potentielle fejl tidligt
  i udviklingsprocessen, hvilket kan spare tid og forhindre uforudsete fejl. Man
  kan bygge React-komponenter ved hjælp af TypeScript-filer, der har enten .ts
  eller .tsx filtyper., “.tsx" er den anbefalede filtype for React-komponenter,
  der bruger JSX sammen med typescript. JSX er en syntaks, der ligner XML, der
  bruges til at beskrive UI-komponenter i JavaScript, og derved opbygge
  brugergrænsefladen.
</p>
<p>
  Komponenterne er ofte funktionsbaset, selvom man også kan bruge klasser. I
  React bruges JSX (JavaScript XML) til at beskrive, hvordan en komponents
  brugergrænseflade (UI) skal se ud. JSX kombinerer HTML og JavaScript på en
  måde, der gør det nemt at integrere dynamisk indhold i brugergrænsefladen.
</p>
<p>
  Det blev forklaret, hvordan React dynamisk opdaterer indholdet i en
  applikation, hvor der både er en virtuel DOM og den faktiske DOM. Når du
  skriver JSX i en React-komponent, bliver det kompileret til javascript-kald,
  som skaber elementer i den virtuelle DOM. React bruger denne virtuelle DOM til
  at opdatere den faktiske DOM i browseren, fordi der bliver sammenlignet mellem
  den virtuelle og den faktiske, så hvis den virtuelle DOM ser anderledes ud,
  bliver den faktiske DOM opdateret.
</p>
<p>
  En udfordring i React er, at en komponent ikke kan returnere mere end et
  element. For at returnere flere elementer skal de være indpakket i et enkelt
  overordnet element. I stedet for at indpakke flere elementer i en div, hvilket
  tilføjer et ekstra element til DOM'en, tilbyder React Fragments til at
  gruppere flere elementer uden at tilføje ekstra elementer til DOM'en. I stedet
  for et traditionelt loop benytter React map-metoden til at konvertere og
  gengive hvert element i et array. React kræver også, at hvert element har en
  unik key for at spore elementer og bestemme, hvilke dele af siden der skal
  opdateres. I react har hvert DOM element events som “onClick” til at håndtere
  events, man kan bruge en “arrow function”(ligner en lambda funktion) til
  dette.
</p>
<p>
  I React findes der to hovedkoncepter: properties (ofte forkortet til "props")
  og state. Props fungerer som input eller argumenter, der gives videre til
  komponenter. State refererer til det indre data i en komponent og kan ændres.
  Når både props og state ændres bliver DOM’en opdateret. Når man skaber
  dynamiske komponenter, tillader React brugen af 'children' props. Dette gør
  det muligt for udviklere at videregive indhold inden i tags for komponenter,
  hvilket gør det mere læsbart og fleksibelt, især for længere indhold eller
  HTML.
</p>
<p>
  For at håndtere dynamiske tilstande i komponenter tilbyder React en såkaldt
  “hook” som i praksis bliver brugt som fx. useState og useEffect. Denne hook
  gør det muligt at erklære state variables, som React kan overvåge for
  ændringer. Den retunerer et array, som har en konstant der peger på en
  variabel og en funktion til at opdatere denne variabel.
</p>

<p>
  Kilde: React Tutorial for Beginners
  https://www.youtube.com/watch?v=SqcY0GlETPk&t=3657s&ab_channel=ProgrammingwithMosh
</p>
<br />
