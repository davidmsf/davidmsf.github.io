---
layout: post
title: "SPA progression"
subtitle: "SPA: Hvordan det går med udviklingen af siden"
date: 2023-09-10 4:45:13 -0400
background: "/img/posts/reactcode.png"
---

<p>
  Jeg er kommet lidt videre med min dynamiske hjemmeside i React. Jeg er stort
  set færdig med delen der handler om at oprette et “testobjekt”, altså et
  billede med nogle lækagepunkter og information omkring dette objekt. Dette
  bliver uploadet som en CSV i øjeblikket, hvilket jeg nu tænker, at jeg skulle
  have brugt JSON i stedet for CSV til at gemme dataen. Dataen skal sendes til
  en API, så derfor er JSON oplagt.
</p>
<p>
  Jeg er begyndt at udvikle delen af hjemmesiden, der står for at godkende og
  registrere lækager. Brugeren skal kunne “toggle” mellem om lækagepunktet er ok
  eller ikke ok. Jeg er ikke kommet til det punkt hvor denne information skal uploades
  endnu.
</p>
<p>
  Jeg overvejer, om informationen skal sendes til API'en hver gang man toggler,
  eller om der skal være en særskilt knap, som brugeren kan klikke på for at
  sende dataen. Jeg har stadig en del arbejde at lave på siden endnu, der skal
  fx være mulighed for at vælge et bestemt testobjekt ud af alle objekter. Jeg
  tænker at testobjekterne der kan vælges ud fra, skal vises i en liste i et
  nyt vindue eller “modal”.
</p>
<p>
  Der skal også være mulighed for at redigere testobjekterne. Jeg tænker, at der skal være en
  knap til at redigere ved det valgte testobjekt, og måske også en knap/ikon til
  redigering for hvert objekt i modal vinduet hvor man kan vælge testobjekterne. Det er et krav,
  at når man trykker at et lækagepunkt ikke er ok (dvs. der er opstået en
  lækage), så skal brugeren give en begrundelse. Dette mangler jeg stadig at
  implementere. Jeg er heller ikke helt sikker på hvordan det skal
  implementeres, måske ved at brugeren først skal give en begrundelse og dernæst sige at
  lækagepunktet ikke er okay. Der skal måske ikke være mulighed for at toggle "ikke ok"
  dvs. at knappen er "låst", og give en besked til brugeren om at de skal give
  en begrundelse først.
</p>
<p>
  Overordnet forestiller jeg mig strukturen på React SPA'en at have en
  hovedside, hvor man kan vælge at et lækagepunkt er ok/ikke ok, hvorfra man kan åbne forskellige
  vinduer (modals), for eksempel oprette/redigere testobjekter, vælge et testobjekt, og skrive en begrundelse om
  lækagepunktet. Jeg tænkte på mht. flowet af data i React, at der skal være et
  hoved-state i et ydre komponent, hvorfra for eksempel opret-vinduet og
  hovedsiden deler information fx når man har oprettet et nyt testobjekt, og
  det skal vises i hovedvinduet. Men den idé er jeg gået lidt væk fra nu. Jeg
  tænker nu, at det ville være bedre praksis hvis der bliver delt et id mellem
  komponenterne, så hvert komponent henter data ud fra dette id. Derved kommer
  der mere “separations of concerns”/Separation af Ansvar siden hvert komponent
  håndterer sin egen datalogik. Dette gør komponenterne mere genanvendelige og
  lettere at vedligeholde. Det gør også applikationen mere skalerbar. Hvis
  applikationen vokser i kompleksitet kan denne tilgang gøre det lettere at
  tilføje nye funktioner eller ændre eksisterende funktionalitet. Dog kommer der
  til at være flere kald til api’en, hvilket kan øge belastningen på serveren og
  potentielt forsinke brugerens oplevelse. Men der kommer nok ikke til at være
  så mange kald i dette tilfælde med siden.
</p>
<p>
  Der er stadig lang vej endnu, før single page app'en i React er færdig, men
  jeg prøver at nå så meget som muligt. En ting, jeg nok skulle gøre bedre, var
  at skubbe ikke-nødvendig styling til side og gemme det til senere og derved
  kun fokusere på den grundlæggende funktionalitet. Men når man skal vise siden
  frem til "product owneren"/firmaet, er det svært at lade være med at få siden
  til at se bedre ud med CSS.
</p>
