---
layout: post
title: "Logbog 26 - Progression med projektet"
subtitle: "Logbog"
date: 2023-11-21 4:45:13 -0400
background: "/img/posts/logbog.png"
---

<p>
  Jeg har de sidste par dage arbejdet på den førnævnte ML side i React, som står
  for at præsentere det, jeg har lavet i mit machine learning-valgfag. Jeg
  brugte React-biblioteket 'React Router' til at route til machine
  learning-siden. Dette var ganske ligetil, da det blot, indtil videre, er en
  statisk URL. Dog kan det være, at jeg senere hen, hvis jeg har tid til det,
  gerne vil prøve at opsætte routing til at have parametre i URL'en, som kan
  bruges til en af forudsigelserne for machine learning-modellerne. Dette kunne
  for eksempel være temperatur, tryk, og alder osv.
</p>
<p>
  Jeg havde et wireframe, at gå ud fra, til hvordan brugergrænsefladen skal se
  ud på siden, hvilket jeg benyttede mig af:
</p>
<img src="/img/posts/wireframemlsite.png" style="max-width: 100%" />

<p>Som man kan se kom siden også til at ligne dette wireframe en del:</p>
<img src="/img/posts/mlpage.png" style="max-width: 100%" />
<p>
  Dog mangler den højst sandsynligt at blive stylet noget mere med CSS, men
  dette er ikke en høj prioritet i øjeblikket. Hver gang der bliver foretaget en
  ændring ved enten 'HTML sliders' eller HTML-dropdown, bliver der efter et par
  sekunder lavet en request til API'en med JSON i dens body. Der bliver så vist
  den respons fra API'en, som består af machine learning-modellens forudsigelse.
  På samme måde bliver der lavet en forudsigelse med de termiske billeder, når
  brugeren trykker 'predict'.
</p>
<p>
  Der var også nogle fejl på siden, som jeg har kigget meget på, hvorefter det
  gik op for mig, at det faktisk var en af mikroservicerne til API-gatewayen,
  der gemmer testobjekterne, fejlen lå ved. Fejlen var, at man ikke kunne
  tilføje nye lækagepunkter til et testobjekt, når man ville redigere i et
  allerede oprettet et. Jeg har derfor været inde og ændre på, hvordan
  testobjektet gemmer nye lækagepunkter, men jeg har indtil videre ikke testet
  det, da det skal opdateres på selve serveren, hvilket jeg regner med sker i
  morgen. Jeg er efterhånden nået til det punkt, hvor det jeg har udviklet, skal
  lægges op på serveren. Dette hænger også sammen med, at jeg så kan præsentere
  det for vores product owner, Nolek, på fredag. Jeg er endnu ikke sikker på, om
  jeg skal lægge både Flask API og React webapplikationen op som
  Docker-billeder, eller om det kun skal være API'en. Det kan godt være, at det
  er hurtigere at lægge webapplikationen direkte op, uden at lave det til et
  Docker-billede.
</p>

<p>
  Jeg har i dag været i gang med at lave API'en til et Docker-billede, efter jeg
  har lavet nogle ændringer i den, dog har der været nogle problemer med det,
  men regner med at få det løst i løbet af i dag eller i morgen. Ved sådan et
  Python-projekt bliver man nødt til at lave en 'requirements.txt'-fil, hvor man
  skriver hvilke afhængigheder, i form af biblioteker, projektet skal bruge for
  at kunne bygges. Når man laver et Docker-billede, laver man en Docker-fil med
  anvisninger til, hvordan billedet skal bygges.
</p>
