---
layout: post
title: "Logbog 6"
subtitle: "Logbog: Processvejledning"
date: 2023-09-12 4:45:13 -0400
background: '/img/posts/journal2.avif'
---

<p>Vi havde et procesvejledningsmøde i dag, hvor jeg præsenterede min portefølje og fortalte, at jeg havde oprettet kategorier for at inddele de emner, jeg arbejder med. Jeg skabte disse kategorier, fordi det nemt kan blive uoverskueligt med alle de blogindlæg, man har skrevet. </p>
<p>Jeg nævnte også, at vi havde haft vores første møde med Nolek, det firma vi samarbejder med, efter sommerferien. Ved denne lejlighed blev vi enige i gruppen om at mødes oftere. Derudover nævnte jeg, at arbejdet i gruppen i starten af semesteret har været lidt ustruktureret. Derfor har vi også besluttet at dele vores kanban-boards og oprette et fælles board.</p>
<p>Vi diskuterede desuden, hvor meget man bør skrive i sin logbog. Konklusionen var, at så længe man gør sig nogle overvejelser og reflektioner om, hvad der er sket, og kort noterer dette, er det tilstrækkeligt. Vi talte om at etablere en fast rytme for at skrive blogindlæg, så det snart bliver en vane. I forhold til vores læringsplan med delmål fortalte jeg, at jeg har haft svært ved at estimere, hvor meget jeg kan nå på to uger, men at jeg forventer at blive bedre til det.</p>