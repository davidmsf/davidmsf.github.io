---
layout: post
title: "Logbog 28 - Projekt showcase og fremlæggelse for Nolek"
subtitle: "Logbog"
date: 2023-11-26 4:45:13 -0400
background: "/img/posts/logbog.png"
---

<p>
  Sidste fredag havde vi et spændende møde IRL med Nolek, hvor vi præsenterede
  vores semesterprojekter. Selvom der var nogle udfordringer med tekniske fejl,
  var det en lærerig oplevelse. Dagen før havde jeg uploadet sitet til serveren
  som et Docker-image, hvor al funktionalitet i webapplikationen virkede. Men da
  sitet skulle igennem den proxy, som et andet gruppemedlem havde opsat, opstod
  der fejl ved alle POST-requests. Jeg havde ikke nok tid til at rette dette.
  Under selve præsentationen opstod den samme fejl ved kald til ML API'et,
  hvilket var uventet.
</p>
<p>
  Overordnet set gik præsentationen ikke godt, og det var måske en smule
  demotiverende, men lærerigt. Jeg forsøgte at forklare, hvordan sitet og
  machine learning-modellerne fungerede. Vi fik lidt feedback på vores
  præsentation. Jeg burde have fokuseret mere på publikum. Det var frustrerende,
  at Nolek nævnte, at de havde meget data, som de overvejede at bruge til
  machine learning. Det var netop hvad jeg havde planlagt at arbejde med, men
  kunne ikke, da Nolek ikke ville give mig indsigt i deres data eller
  problemstillinger. Jeg skal på en eller anden måde få min react
  webapplikationen til at virke med en eller anden backend, jeg overvejer at gå
  tilbage til google storage eller udvide den flask api jeg har lavet. Det har
  været meget tidskrævende at forsøge at få sitet til at arbejde sammen med
  backenden, som det andet gruppemedlem har udviklet. Men på den lyse side har
  jeg fået indsigt i det andet gruppemedlems projekt og kode.
</p>
<p>
  Product owneren fra Nolek fortalte at de efter at have set mit mindre projekt
  omkring binær klassifikation af termiske billeder, var blevet inspireret til
  at lave en aftale med en anden virksomhed, om at låne et termisk kamera til at
  eksperimentere og teste hvorvidt denne måde at dedektere lækager er en
  mulighed. Så på måde blev jeg valideret på at min ide om klassifikation af
  termiske billeder ikke var for langt ude.
</p>
