---
layout: post
title: "Logbog 28 - Præsentation for Nolek"
subtitle: "Logbog"
date: 2023-11-26 4:45:13 -0400
background: "/img/posts/logbog.png"
---

<p>
  Vi mødtes IRL med Nolek sidste fredag, hvor vi præsenterede, hvad vi havde
  udarbejdet i løbet af semesteret. Det gik desværre ikke så godt. Dagen før
  havde jeg uploadet sitet til serveren som et Docker-image, hvor al
  funktionalitet i webapplikationen virkede. Men da sitet skulle igennem den
  proxy, som et andet gruppemedlem havde opsat, opstod der fejl ved alle
  POST-requests. Jeg havde ikke nok tid til at rette dette. Under selve
  præsentationen opstod den samme fejl ved kald til ML API'et, hvilket var
  uventet. Overordnet set gik præsentationen ikke godt, og det var en meget
  demotiverende dag. Jeg forsøgte at forklare, hvordan sitet og machine
  learning-modellerne fungerede. Vi fik lidt feedback på vores præsentation. Jeg
  burde have fokuseret mere på publikum. Det var frustrerende, at Nolek nævnte,
  at de havde meget data, som de overvejede at bruge til machine learning. Det
  var netop hvad jeg havde planlagt at arbejde med, men kunne ikke, da Nolek
  ikke ville give mig indsigt i deres data eller problemstillinger.
</p>
<p>
  Eftersom integrationen mellem sitet og backenden ikke fungerede, planlægger
  jeg nu at udvide API'et, der håndterer ML, til også at tage imod anmodninger
  om data til sitet og hente data fra en SQL-database på min egen computer. På
  denne måde har jeg kontrol over koden og kan få sitet til at fungere igen. Det
  har været meget tidskrævende at forsøge at få sitet til at arbejde sammen med
  backenden, som det andet gruppemedlem har udviklet.
</p>
