---
layout: post
title: "Logbog 13"
subtitle: "Logbog: Gruppemøde og møde med Nolek"
date: 2023-10-13 4:45:13 -0400
background: "/img/posts/journal2.avif"
---

<p>
  Vi havde i dag et møde med vores product owner, Nolek. Før mødet diskuterede
  vi i gruppen hver enkelt gruppe-medlems progression i valgfagene. Jeg
  forklarede, at jeg var kommet videre med den dynamiske hjemmeside (SPA), hvor
  man nu kan markere, om et lækagepunkt er ok/ikke ok og give en begrundelse.
  Angående ml-projektet delte jeg, at jeg var begyndt at arbejde med tekstdata
  fra begrundelser for lækager, men at de andre features i sample-dataen
  dominerede tekstfeaturen. Jeg nævnte, at jeg overvejede at skabe en ny model
  udelukkende for teksten eller afprøve en anden metode til at omdanne teksten,
  før den bliver til input for modellen. Vi diskuterede også, hvordan vores
  projekter kan integreres, og et gruppemedlem havde en smule forvirring omkring
  omfanget af den dynamiske hjemmeside/SPA, som jeg derefter klargjorde. Jeg
  præsenterede et diagram over, hvordan kaldene til den API, jeg bruger, ser ud:
</p>
<img
  src="/img/posts/reactappdiagramrequestresponse.png"
  style="max-width: 100%"
/>
<p>Jeg viste også, hvordan de data, jeg gemmer, ser ud:</p>

<img src="/img/posts/testobjektjsonsamlet.png" style="max-width: 100%" />
<p>
  For nyligt ændrede jeg dataopbevaringen til at gemme i JSON-format. Så nu
  bliver testobjekterne gemt i et JSON-dokument, der har testobjektets
  serienummer som navn, så det nemt kan hentes ind på siden igen. Der er også et
  overordnet JSON-dokument, der indeholder alle de oprettede testobjekters
  serienumre/ID, så en oversigt over testobjekterne kan oprettes på siden.
</p>
<p>
  Vi blev enige om, at testobjektets data skulle deles op, så begrundelser og
  lækagestatusser bliver gemt separat, adskilt fra den overordnede information
  om testobjektet. Siden skal sende forespørgsler og svar til den proxy, som et
  andet gruppemedlem laver, hvorefter de sendes videre til en API gateway, som
  et tredje gruppemedlem håndterer, og videre igen til microservices, der
  håndterer dataen.
</p>
<p>
  Under selve mødet med Nolek forklarede jeg igen fremdriften i de to
  projekter/valgfag, jeg arbejder på, meget i tråd med det, jeg havde delt med
  de andre gruppemedlemmer, såsom detaljer om tekstdata i ml-projektet. Product
  owneren informerede om, at der ofte kun er ét ord i begrundelsen, fx
  "fitting", hvilket kommer til at ændre måden, jeg forbereder tekstdataen på
  til træning. Lige nu bruger jeg en metode til at forberede tekst dataen til
  træning der hedder TF-IDF-vectorization, men ved den metode er beregnet til
  tekstdata der består af mere end et ord. Jeg kommer derfor til at benytte mig
  af en anden måde at forberede tekstdataen på, som jeg endnu ikke er sikker på,
  hvad for metode det bliver. Men det kommer højest sandsynligt til at blive
  mere simpelt, at forberede tekstdataen, siden den kommer til kun at bestå af
  et ord. Det blev også præciseret af product owneren, at man skal kunne give en
  begrundelse, når man angiver, at sniffing pointet/lækage punktet er ok. Efter
  min præsentation af progressionen i valgfagene blev jeg opfordret til at
  anvende visuelle elementer, såsom diagrammer, til at forklare, da
  præsentationen omhandler komplicerede og tekniske emner. Product owneren gav
  udtryk for, at det virkede som om, der var nogle spændende projekter i gang
  blandt mig og de andre gruppemedlemmer.
</p>
<p>
  Jeg føler at det går okay med mine projekter ved hvert valgfag, men at jeg
  mangler at skrive noget mere om single page applications/React, som jeg regner
  med at få skrevet mere om den næste uges løb. En af grundene til at jeg har
  skrevet mere om machine learning er at jeg synes det er et meget stort emne,
  med meget teori, hvor React web appen er lidt mere praktisk, men der er stadig
  en del teori omkring det jeg mangler at skrive om. Jeg tænker også, at jeg vil
  forberede mig mere på at presentere det jeg har arbejdet med, til det næste
  møde, især med hensyn til visuelle hjælpemidler såsom diagrammer mm. Jeg har
  også tænkt mig at ændre hjemmesiden mht. at give en begrundelse når man
  angiver at lækage punktet er ok. Der har været meget selvstendigt arbjede for
  hvert gruppemedlem, hvilket også har gjort det svært at altid følge helt med
  på hvad de arbejder med, hvilket medførte at et gruppemedlem ikke var helt
  klar over omfanget af min single page application. Men vi aftalte at vi snart
  vil begynde at flette vores projekter sammen, fx kald fra dem dynamiste side
  til API’en, hvilket måske også vil medføre en bedre forståelse på tværs af
  gruppen.
</p>
