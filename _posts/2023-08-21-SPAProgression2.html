---
layout: post
title: "SPA Progression - Uge 42"
subtitle: "SPA: Hvordan det går med udviklingen af siden"
date: 2023-10-17 4:45:13 -0400
background: "/img/posts/reactcode.png"
---

<p>
  Jeg har udviklet videre på den single page application jeg, i samarbejde med
  product owneren lækagetestfirmaet Nolek, har aftalt at lave. Mere specifikt
  har jeg lavet “hovedsiden”, hvor testobjektet, fx rør til et køleskab, med
  specifikke lækagepunkter bliver vist og kan redigeres. Som jeg tidligere havde
  skrevet, har jeg omstruktureret koden, så dataen nu bliver gemt som json
  filer. De bliver gemt og indlæst ud fra serienummeret, som fungerer som et id,
  så for hvert nyt større komponent, bliver testobjekterne indlæst ud fra id.
  Dette er som kontrast til hvad jeg tidligere gjorde og var i gang med, hvor
  testobjektet bliver gemt i et fælles state. Der blev stadig gemt data, men
  testobjekterne blev ikke indlæst fra API’en for hvert hovedkomponent. Denne
  ændring blev foretaget fordi når applikationen vokser, bliver det sværere at
  holde styr på et hoved state, dog som jeg har forstået er begge tilgange
  valide.
</p>
<img src="/img/posts/nolekappcomponent.png" style="max-width: 100%" />
<p>
  En bruger kan nu oprette et testobjekt med sniffing points, serienummer,
  maskinnr og type. Testobjekterne man har oprettet kan vælges ud fra en liste.
  <img src="/img/posts/selecttestobject.png" style="max-width: 100%" />
  Det valgte testobjekt kan ses i hvad jeg kalder “hoved” siden.
</p>
<img src="/img/posts/maintestobjectsite.png" style="max-width: 100%" />
<p>
  Brugeren kan skifte mellem om lækagepunktet er ok eller ikke ok ved at
  “toggle” en “switch/checkbox”, hvorefter brugeren skal give en begrundelse.
</p>
<p>
  Når brugeren ændrer på et lækagepunkts status, til at der ikke er ok, bliver
  brugeren bedt om at give en begrundelse
</p>
<img src="/img/posts/reasonnolekapp.png" style="max-width: 100%" />
<p>
  Jeg skal have lavet det om, til at der også skal gives en begrundelse, når
  lækage punktet bliver “togglet” til at være ok. En anden ting jeg har
  overvejet og tænker at spørge Nolek om til næste møde, er om alle tidligere
  begrundelser skal kunne vises til brugeren. Jeg tænker at en liste over
  tidspunktet for begrundelsen, og så selve begrundelsen ville være informativt.
  Men det bliver nok først en funktionalitet jeg vil indkorporere senere, og når
  jeg har fået feedback fra Nolek. Indtil videre bliver alle begrundelserne
  overskrevet, så der kun er en begrundelse til hvert lækagepunkt/”sniffing
  point”. Jeg overvejer også tilføje en form hvor brugeren skriver sit navn, så
  man kan se hvem der har registeret lækagen, men det er også noget jeg vil tage
  op ved næste møde.
</p>
<p>
  Jeg har snakket med et gruppemedlem om at skille json dokumentet op så
  information om testobjekerne og hvert lækagepunkt er adskilt. Jeg overvejer i
  øjeblikket at adskille det endnu mere, så hvert lækagepunkt bliver adskilt fra
  de andre. Som det er nu så har jeg bare information om testobjektere med
  lækagepunkterne json dokumenter på google storage, uden en database. Jeg
  tænker at det bliver en del nemmere at organisere dataen når der bliver koblet
  en database til, så jeg venter med at splitte det mere op, indtil der bliver
  oprettet database til det. Jeg overvejer at lave et dokument der viser alle
  tranasaktionerne som min web applikation har brug for og hvad der skal gemmes
  i databasen, og så det bliver nemmere at koordinere og kæde mit projekt sammen
  med det andet gruppemedlems API og database.
</p>
<p>
  En anden funktionalitet jeg overvejer at inkorporere er at redigere
  informationen til de oprettede testobjekter såsom type, serienr, maskinnr, og
  hvilke lækagepunkter den har. Der er jo allerede et komponent til oprettelse
  af testobjekterne, som har mange af de samme funktionaliteter som rediger
  komponentet skal have, så det er oplagt at genanvende det. Jeg overvejer at
  tilføje en property som komponentet får udefra, så der hvor komponentet bliver
  anvendt kan man tilføje om det skal bruges til at oprette eller redigere et
  testobjekt. Der skal også være den funktionalitet, som enhver anden
  CRUD-applikation, at man kan slette tesobjektet, dette er noget jeg også vil
  prøve at inplementere snart.
</p>
<p>
  Jeg benytter et bibliotek der hedder Axios til at håndtere HTTP kald. Axios er
  et populært javascript bibliotek, der bruges til at udføre HTTP-anmodninger,
  og det er særligt kendt for at være letvægt og for at have en bred
  kompatibilitet med mange browsere og miljøer. Det er rimelig brugervenligt,
  det er let at forstå og implementere. Det tilbyder en simpel sæt af metoder og
  egenskaber, som biblioteket stiller til rådighed til at udføre
  HTTP-anmodninger og håndtere svar.
</p>
<p>
  Jeg har prøvet mig meget frem og eksperimenteret med at bygge web
  applikationen og har ikke set så mange tutorials ved dette valgfag som ved
  machine learning. Men jeg har tænkt mig at se nogle flere tutorials mm. for at
  få en dybere forståelse af React og praksisser hertil, og mere generelt single
  page applications.
</p>
<p>
  Jeg har fået en bedre forståelse af hvordan man koder en webapplikation i
  React med typescript. Jeg har lært syntaksen, og hvordan man koder komponenter
  vha. props og state, hvordan man laver funktioner, handle events, og iterate
  over arrays, og hvordan man laver HTTP requests til en web API fra en React
  applikation.
</p>
